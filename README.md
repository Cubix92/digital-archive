# Zend Digital Archive

## Aplikacja wspomagająca zarządzanie cyfrowym archiwum gier wideo

Moim celem będzie przygotowanie aplikacji webowej, której głównym założeniem będzie dodawanie opisów oraz materiałów traktujących o grach wideo, przypisywanie ich do odpowiednich kategorii oraz tagowanie w celu późniejszego filtrowania. Same wyniki zostaną zaprezentowane w postaci linii czasu z możliwością filtrowania po wcześniej dodanych tagach. Aplikacją będą zarządzać zalogowani użytkownicy podzieleni na kilka ról (administrator, moderator, redaktor oraz autor). Wszystkie działania użytkowników będą zapisywane w systemowych logach w celu późniejszego przejrzenia historii zmian przez administratora. Dodatkowo aplikacja będzie udostępniała ogólnodostępne RESTowe API ze swoją zawartością.

Aplikacja będzie projektowana z zastosowaniem dobrych praktyk programowania obiektowego - m. in. DRY, SOLID, LoD, KISS, zostanie zoptymalizowana w﻿ racjonalny sposób aby zwracać wyniki w stosownym czasie oraz zostanie zabezpieczona przed typowymi atakami takimi jak CSRF, XSS, SQL Injection, Brute Force czy Session Hijacking. Zostanie również przygotowany responsywny szablon HTML, w którym część frontowa aplikacji zostanie dostosowana do urządzeń mobilnych. Projekt zamierzam opracować w technologiach PHP﻿ 7, Zend Framework‌﻿ 3, CSS3, HTML5, JavaScript, jQuery oraz Bootstrap.